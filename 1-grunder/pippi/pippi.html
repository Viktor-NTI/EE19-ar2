<!DOCTYPE html>
<html lang="sv">
<head>
    <meta charset="utf-8">
    <meta name="viewport" content="width=device-width, initial-scale=1">
    <title>Pippi</title>
    <link rel="stylesheet" href="style.css">
</head>
<body>
    <h1>Pippi Långstrump</h1>
    <p>Pippi Långstrump, Pippilotta Viktualia Rullgardina Krusmynta Efraimsdotter Långstrump,[1] är en av Astrid
        Lindgrens mest kända litterära figurer och även namnet på den första boken om Pippi och hennes vänner, Tommy och
        Annika. Lindgren skapade karaktären 1941 och första boken kom ut 1945. Pippi-böckerna finns översatta till 77
        olika språk (2020).[2]</p>
    <p>Pippi är världens starkaste, har fräknar och röda flätor som står rakt ut, säger emot vuxna och är allmänt
        ouppfostrad. I början när böckerna kom ut kunde hon upplevas som kontroversiell. Hon bor utan föräldrar i ett
        hus kallat Villa Villekulla tillsammans med sin prickiga häst Lilla gubben och sin apa Herr Nilsson. Hon äter
        "krumelurpiller" (som gör att man aldrig blir stor), hennes mamma är i himlen, hennes pappa Efraim Långstrump är
        kung på söderhavsön Kurrekurreduttön och hon har en kappsäck full med guldpengar. I hennes trädgård finns ett
        ihåligt träd där det enligt Pippi växer sockerdricka. I böckerna om Pippi myntas begrepp såsom
        pluttifikationstabellen, spunk och sak-letare.</p>
    <h2>Historia</h2>
    <img src="./bilder/375px-Villa_villekulla.jpg" alt="Villa Villekulla">
    <p>Vintern 1941 var Lindgrens 7-åriga dotter Karin sjuk i lunginflammation och sade till sin mor att hon ville höra
        en berättelse om Pippi Långstrump. Lindgren började berätta och berättelserna om Pippi roade både Karin och
        hennes vänner. När Lindgren en dag i mars 1944 stukade foten var hon tvungen att hålla sig i stillhet och under
        den tiden skrev hon ned berättelserna. Vid Karins 10-årsdag i maj 1944 fick hon de nedskrivna berättelserna i
        present.[3]</p>
    <p>Efter att först ha blivit refuserad av Bonniers förlag gavs boken Pippi Långstrump ut av Rabén & Sjögren i
        november 1945. Denna följdes av ytterligare två romaner och ett flertal kortare berättelser och bilderböcker.
    </p>
    <p>För ytterligare information om den första bokens tillkomst, se Pippi Långstrump (bok).</p>
    <h2>Persongalleri</h2>
    <img src="./bilder/375px-Astrid_Lindgrens_World_Kling_&_Klang.jpg" alt="">
    <ul>
        <li>Pippi Långstrump, böckernas huvudperson – den starkaste flickan i världen. Hon kan till och med lyfta sin
            häst Lilla Gubben.</li>
        <li>Tommy och Annika Settergren, syskon, och Pippis grannar och bästa vänner. De är, i kontrast till Pippi, mer
            lydiga och prydliga. De försöker hitta balansen mellan att tillfredsställa föräldrarnas, sin egen och Pippis
            vilja.</li>
        <li>Herr Nilsson, Pippis apa; i böckerna en markatta, men i filmerna en dödskalleapa (Saimiris sciureus). I
            böckerna om Pippi får apan vara just apa; trots namnet så förmänskligas inte Pippis apa utan han är ett
            något ovanligt husdjur. Dödskalleapan i filmerna lånades från en familj i Stockholm. Eftersom den betedde
            sig odrägligt vid inspelningarna skrevs den ut ur manus och skickades tillbaka till familjen.[4]</li>
        <li>Lilla Gubben, Pippis häst. Han bor i Pippis kök och älskar socker. Utmärkande för Lilla Gubben är att han är
            full av stora svarta prickar (lika "fräknig" som Pippi), en variant av hästfärgen tigrerad. I filmerna är
            hästens prickar inte äkta, utan målades dit inför inspelningarna. Lilla Gubben fick sitt smeknamn först i
            och med TV-serien från 1969. I Astrid Lindgrens Pippi-böcker kallas han endast "Hästen". Inger Nilsson, som
            spelade Pippi, klappade en dag om hästen i studion och sa "Ja du, lilla gubben", varpå regissören Olle
            Hellbom och hans team beslöt att det var ett utmärkt namn. I verkligheten var Lilla Gubbens namn
            ursprungligen Illbatting, men han var mer känd under sitt senare namn Bunting. Bunting utlånades till
            filminspelningarna från Solna ridskola, där han hade smeknamnet ”Butte”. Han flyttade senare till Angarns
            ridskola och levde sista tiden i ett stall vid Lindholmen i Vallentuna. Han blev nästan 25 år gammal.[5][4]
        </li>
    </ul>

    <h2>Böcker</h2>
    <ol>
    <li>1945 – <a href="https://sv.wikipedia.org/wiki/Pippi_L%C3%A5ngstrump_(bok)">Pippi Långstrump</a> (utgiven i november 1945[13])</li>
    <a href="https://sv.wikipedia.org/wiki/Pippi_L%C3%A5ngstrump_g%C3%A5r_ombord"><li>1946 – Pippi Långstrump går ombord</li></a>
    <a href="https://sv.wikipedia.org/w/index.php?title=K%C3%A4nner_du_Pippi_L%C3%A5ngstrump%3F&action=edit&redlink=1"><li>1947 – Känner du Pippi Långstrump? (bilderbok) Ill. av Ingrid Vang Nyman</li></a>
    <a href="https://sv.wikipedia.org/wiki/Pippi_L%C3%A5ngstrump_i_S%C3%B6derhavet"><li>1948 – Pippi Långstrump i Söderhavet</li></a>
    </ol>
</body>
</html>